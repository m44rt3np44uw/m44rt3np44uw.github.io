---
layout: post
title: Triggers van een Dualshock 4 kapot, wat nu?
---

Laatste week merkte ik tijdens een potje Battlefield Hardline dat een van mijn triggers het had begeven. Namelijk, de R2 knop. Dit is natuurlijk een van de knoppen op de Dualshock controller die het meest wordt gebruikt. Na een beetje rondneuzen op het internet kwam ik erachter dat ik niet een van de eerste was die tegen dit probleem is aangelopen. In deze blogpost ga ik in een paar simpele stappen uitleggen hoe je dit zelf kan repareren voor â‚¬2,50.

## Stap 1

Helaas kan deze stap wat tijd kosten. Deze stap is het bestellen van een nieuwe L2 of R2 trigger. Deze zijn te bestellen bij Ali Express via de volgende link.

[http://nl.aliexpress.com/item/For-Sony-Play-Station-4-PS4-Controller-L1-R1-L2-R2-Trigger-Buttons-Controller-Replacement-parts/32277155112.html](http://nl.aliexpress.com/item/For-Sony-Play-Station-4-PS4-Controller-L1-R1-L2-R2-Trigger-Buttons-Controller-Replacement-parts/32277155112.html)

## Stap 2

Voor deze stap is een kruiskop schroevendraaier nodig. Zelf heb ik er ooit een bij de Gamma gekocht van het huismerk. Was we nu gaan doen is het open schroeven van de Dualshock 4 Controller. Dit zijn 4 schroeven die los gedraaid moeten worden.

![2016-06-28-triggers-van-een-dualshock-4-kapot-wat-nu-1](/../img/2016-06-28-triggers-van-een-dualshock-4-kapot-wat-nu-1.jpg)

## Stap 3

Nu komt het moeilijkste gedeelte en het gedeelte waar je denkt dat je de Dualshock controller gaat breken. Want er is een hoop kracht nodig om de Dualshock controller open te krijgen. Doe dit boven een tafel zodat als bijvoorbeeld de batterij eruit valt niet van een hoogte valt. 

![2016-06-28-triggers-van-een-dualshock-4-kapot-wat-nu-2](/../img/2016-06-28-triggers-van-een-dualshock-4-kapot-wat-nu-2.jpg)

## Stap 4

Nu de taak om de voorkant van de achterkant los te koppelen. Dit doe je door middel van de platte kabel los te koppelen. Aangegeven op de foto hieronder.

![2016-06-28-triggers-van-een-dualshock-4-kapot-wat-nu-3](/../img/2016-06-28-triggers-van-een-dualshock-4-kapot-wat-nu-3.jpg)

## Stap 5

Nu is het tijd om de oude L2 of R2 knop los te klikken. In mijn geval is dat de R2 knop. Bij deze stap is het even opletten. Er zit aan een van de kanten van de knop een klein veertje. Bewaar deze goed. Deze gaan we nodig hebben bij het terugplaatsen.

## Stap 6

Vervolgens pakken we de nieuw bestelde knoppen uit en pakken we de knop die nodig is. Bij deze stap is het veertje nodig die we eerder apart hebben gelegd. Het veertje dient om de nieuwe knop geplaatst te worden. Als dit gebeurd is kan de knop terug geklikt worden in de controller.

![2016-06-28-triggers-van-een-dualshock-4-kapot-wat-nu-4](/../img/2016-06-28-triggers-van-een-dualshock-4-kapot-wat-nu-4.jpg)

## Stap 7

Als dit allemaal gebeurd is kan de Dualshock controller weer terug in elkaar gezet worden. Klik het platte kabeltje terug in de voorkant. Hierna leg eerst de achterkant van de Dualshock controller om de L2 en R2 knoppen heen en klik het terug tegen de voorkant aan.

![2016-06-28-triggers-van-een-dualshock-4-kapot-wat-nu-5](/../img/2016-06-28-triggers-van-een-dualshock-4-kapot-wat-nu-5.jpg)

## Stap 8

Pak de schroeven erbij die we in het begin losgedraaid hebben. Schroef de Dualshock controller kruiselings weer dicht. Dat was het. De Dualshock controller is zo goed als nieuw!
